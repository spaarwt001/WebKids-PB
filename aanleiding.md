# Aanleiding

De voortdurende ontwikkeling van informatie- en communicatietechnologie \(ICT\) leidt ertoe dat steeds meer producten en diensten een digitale vorm krijgen. Kinderen van de 21e eeuw groeien op in een maatschappij waarbij ze dagelijks gebruik maken van technologie om informatie tot zich te nemen. Ze gebruiken het op straat, op school en thuis.

Volgens de Nationale onderwijsgids wordt het basisonderwijs onvoldoende voorbereid op het leven en werken in een digitale maatschappij. De oud-eurocommissaris, Neelie Kroes is bang dat er in de toekomst een kloof kan ontstaan tussen kinderen die wel digitaal geletterd zijn en kinderen die dat niet zijn en het daarom van belang is om hen goed voor te bereiden. 

Digitale geletterdheid bestaat uit vier onderdelen: ICT-basisvaardigheden \(het bedienen van een computer\), computational thinking \(programmeren\), informatievaardigheden \(kunnen omgaan met online informatie\) en mediawijsheid \(het veilig en slim inzetten van media\). Zo meldt Mediawijzer dat kinderen als basisvaardigheden moeten kunnen coderen, om zo later een goede baan te kunnen vinden. 

Coderen behoort tot één van de basisvaardigheden van digitaal geletterd zijn, namelijk ‘Computational Thinking’. De 21e eeuwse vaardigheden die kinderen daarbij ontwikkelen bevorderen het creatief en logisch leren denken. Ook vergroot het hun ruimtelijk inzicht en hun probleemoplossend vermogen. Verder zullen ze hiervan beter leren organiseren/structureren en samen te werken met anderen.

Uit het onderzoek dat in opdracht van Stichting Internet Domeinregistratie Nederland \(SIDN\) is uitgevoerd door Growth from Knowledge \(GFK\) onder 456 leraren is gebleken dat 24% geen digitale vaardigheden in hun lesprogramma hebben. De leraren die aangeven dat digitale vaardigheden ontbreekt in hun lesprogramma, geven een te hoge werkdruk en het gebrek aan voldoende IT-competenties aan als oorzaak.

Van de ondervraagde leraren geeft 76% aan dat digitale vaardigheden al onderdeel uitmaken van hun lesprogramma. Leraren van groep 6 t/m 8 nemen ICT-basisvaardigheden,  mediawijsheid, informatievaardigheden vaker op in hun lesprogramma dan leraren van groep 3 t/m 5.

Omdat coderen nog niet veel aandacht krijgt in het basisonderwijs, zijn er stichtingen zoals FutureNL of CoderDojo opgericht om kinderen kennis te laten maken met coderen. Kinderen die geïnteresseerd zijn in coderen kunnen hier terecht voor een workshop. FutureNL die graag digitale vaardigheden structureel in het basisonderwijs wilt implementeren organiseert hiervoor CodeUur. CodeUur kan per school aangevraagd worden. Er zal dan een gastdocent langskomen op de school om programmeer lessen te verzorgen. CoderDojo daarentegen functioneert als een development club en organiseert gratis workshops in bijna heel Nederland voor jonge mensen die geïnteresseerd zijn in coderen. Hiermee willen ze kinderen de 21e eeuwse vaardigheden laten ontwikkelen, om de \(toekomstige\) wereld te begrijpen. Maar ook om later succesvol en veilig te kunnen bewegen in een digitaal maatschappij.

Voor mijn project wil ik een applicatie maken waarmee leraren de basis van HTML en CSS kunnen leren om een eigen portfolio website te bouwen. De opgedane kennis maakt het mogelijk om leerlingen op het basisonderwijs les te geven over HTML en CSS en ze te helpen met het bouwen van een digitaal portfolio of website vanaf scratch.  


