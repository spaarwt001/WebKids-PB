---
description: >-
  In dit hoofdstuk doe ik onderzoek naar bestaande e-learning platforms en de
  voor- en nadelen ervan
---

# 3. E-learning platforms

In het vorige hoofdstuk [Probleem](2.-probleem.md) heb ik onderzoek gedaan naar waarom digitalisering niet zo snel geïmplementeerd kan worden in het onderwijs. Uit mijn [bevindingen](2.-probleem.md#artikelen-bevindingen) is gebleken dat het door een aantal redenen komt. Het komt onder andere doordat de leraren het graag willen leren maar dit niet aandurven omdat het hun werkdruk verhoogd. Ook is er teveel aanbod in het Engels en hebben zij behoefte aan Nederlandse uitleg. In dit hoofdstuk doe ik onderzoek naar de voor- en nadelen van bestaande e-learning platforms en websites die uitleg geven over programmeren.

### Artikelen

1. **4 reasons why you shouldn't learn to code with code academy**

   Hughes, Mattew. “4 reasons why you shouldn't learn to code with code academy.” Makeuseof. N.p. 2 december 2015. Web.  
   &lt;https://www.makeuseof.com/tag/4-reasons-shouldnt-learn-code-codeacademy/&gt;  

2. **Can you learn programming from websites like Codecademy**

   Quora. “Can you learn programming from websites like Codecademy.” Quora. N.p. Web.&lt;https://www.quora.com/Can-you-learn-programming-from-websites-like-Codecademy-or-freeCodeCamp-and-other-video-courses/&gt;  

3. **W3fools**

   w3fools. “w3fools.” w3fools. N.p. 14 januari 2011. Web.&lt;https://web.archive.org/web/20110412103745/http://w3fools.com/&gt;  

4. **What do professional developers think of online programming courses like Codecademy**

   Song, Zheng. “What do professional developers think of online programming courses like Codecademy.” Quora. N.p. 27 januari 2018. Web.  

   &lt;https://www.quora.com/What-do-professional-developers-think-of-online-programming-courses-like-Codecademy-Code-School-and-freeCodeCamp-org/&gt;  

5. **Learn by doing the 8 best interactive coding websites** Borowski Daniel, "Learn by doing the 8 best interactive coding websites." Medium. N.p. 7 oktober 2017. Web.  &lt;https://medium.com/coderbyte/learn-by-doing-the-8-best-interactive-coding-websites-4c902915287c/&gt;



### Artikelen bevindingen

Leraren willen graag programmeerles geven maar weten niet hoe of waar zij moeten beginnen. Ondanks dit probleem zijn er op internet genoeg bronnen te vinden over hoe je wel kan beginnen met programmeren. Hiervoor heb ik [Codecademy](www.codecademy.com) genomen als aandachtspunt omdat zij een brede variatie hebben aan verschillende toegankelijke cursussen en daarnaast zijn de meeste cursussen ook nog eens gratis. Maar niet iedereen is lovend over dit populaire e-learning platform. Dit komt namelijk omdat:

1. Ze leren hoe je syntactisch code schrijft maar niet hoe je dit moet toepassen
2. Beginners lopen uiteindelijk tegen een muur aan als zij zelf iets moeten programmeren
3. Het leert je niet de gedachtegang van een programmeur
4. Opdrachten zijn voor de hand liggend \(kopieer en plak werk\)
5. Geen herhaling van opdrachten waardoor je de opgedane kennis weer vergeet

Om code te leren schrijven kan je Codecademy gebruiken, maar ze leren je niet hoe je dit moet toepassen op je eigen project. Volgens Sheng Zhong \(programmeur bij Google\) kan je als beginnende programmeur het beste leren door:

1. Door je ideeën uit te werken en gewoon te maken
2. Bij obstakels, advies vragen aan ervaren programmeurs op [Stackoverflow](www.stackoverflow.com)
3. Je code laten nakijken door een ervaren programmeur
4. Veel coderen

Hieronder een lijst met de voor- en nadelen van bestaande e-learning platforms

| **Online leeromgeving**  | **Voordeel** | **Nadeel** |
| :--- | :--- | :--- |
| **W3schools** | Veel uitleg over HTML en CSS. | Informatie is verouderd. |
| **Codecademy** | Veel uitleg over HTML en CSS, brede keuze aan programmeertalen en een beloningssysteem. | Geen inzichtelijke opdrachten, kan soms verouderd zijn, geen feedback als je code niet werkt en heeft soms bugs. |
| **Udacity** | Opgezet door programmeurs van Google, brede keuze aan programmeertalen en video uitleg. | Een cursus kan wel tot 5 maanden duren en het is betaald. |
| **FreeCodeCamp** | Gratis en geeft je de mogelijkheid om een project te starten van nul. | Slechte uitleg en geen feedback van progressie. |
| **Lynda** | Bied video uitleg en veel cursussen aan. | Betaald, video kan lang duren waardoor je soms niet meer weet waar je bent. |
| **Udemy** | Brede keuze aan programmeertalen, goede zoekfunctie, betaalde cursussen kan op de mobiel afgespeeld worden. | Betaald, zelf progressie bijhouden en docent is niet altijd aanwezig voor vragen/terugkoppeling. |
| **Khan Academy** | Erkend door vele bedrijven, Brede keuze aan programmeertalen en alles is gratis. | Leert je niet de basis, Geen hulp bij problemen en er is geen beloningssysteem. |



